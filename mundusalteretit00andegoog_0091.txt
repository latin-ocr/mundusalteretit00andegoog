cAP. vn] MORON IA 71

Nec quisquam nobilium est, quos Scogidos appel-
lant, quin praedia etiam habeat suburbana, colonis
quibusdam (Vellacos vocant vulgo) elocata; servis vero
plerique Lisonicis utuntur.

Victu et praetenui et vilissimo contenti sunt ipsi Sen· 5
naladii, nobilium generosissimi. Sunt tamen ex his
qui, semel in anno, sub finem forte DecembriS, convivia
quidem agitant splendidissima, magno cum apparatu et
hospitum numero et ferculorum, ut uni huic festo
reditus fere omnes insumere necesse sit 3 deinceps 10
vero quod superest, ita genium defraudant ut paene
mera se fame enecent.

Horum cuivis non arca, non fundus tantum v'alet,
quantum gladius et quod gerit amiculum. Non desunt “
ex istis, qui centurn pluresve Mangeguadagnos (ii servi 15
sunt) alunt vestiuntque. Quicquid habent tamen, cum
mutuum non possunt, sumunt fenore ς vestesque suas
a parario conducunt in diem. Vidi et qui stabulum
sibi struxerit vere regium, e longe conquisitis lapidibus
columnis marmoreis, multoque ebore concinnatum, ipse 20
vero interea tuguriolum humile, angustum, caespititium ·
habitarit. ι ’

Nomina sibi longissima fingunt, sed et titulos omneS„
non uno spiritu contenti, compositione frequenti cumu-
lant. . 25

Plumae hic praesertim longiores, quas Spruzzolias
vocant, non minoris fiunt quam pelles apud hodiernas
Moscovitas. Aliqui praeterea campanulas argenteas
calcaneis appendunt 3 quae, ad singula vestigia clare re-
sonantes oculos ad se vocant praetereuntium auresque 30
demulcent.

Pauci illi, qui generis ignobilitatem non possunt
diffiteri, excelso tamen animo sunt, et altissima sapiunt.

