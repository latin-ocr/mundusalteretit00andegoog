CAP. vl] MORONIA 69

Nata quidem ad. serviendum3 pars maxima se
generosioribus vicinae gentis volentes <vendunt aut
emancipant.

Etsi vero tam stupidi sunt ut nihil ipsi possint laude
dignum excogitare, optime tamen norunt quicquid ⁵
usquam viderint imitari : nec quidquam aut induunt aut
agunt aut loquuntur, cuius exemplar sibi aliquod non
proposuerint. Me illic agente claudicabant altero pede
omnes, et inter incedendum usque screabant 3 eo quod
praefectus Lisoniae Cinissonius crus sibi fregisset 10
pridem et catarrho diuturniore laboraret. ,

Horum plerique tonsores, sartores, pararii sunt.
Sunt quidam, ut aiunt, inter hos et aulici, habitu non
, contemnendi: nec quis profecto Hispanorum mimus est
prae istis LisoniciS. ,15

Alloquere et intuere quempiam; is incurvato >prius
genu et exosculata dextra, ultimam clausulae vocem
reduplicat3 vultuque renidenS, quicquid tibi gratum fore
retur, blande regerit, non tamen sine immensa titulorum
congerie: osculo dein altero claudens sibi labia, pendet 20
ab oculis tuiS, anxius ut tibi responsum arriserit. Tu
modo istis annue et perge fari; quicquid dixeriS, velut
oraculum datum divinitus in tabellas refert, caelum
suspicit, teque pronus veneratur.

Deum non agnoscunt isti praeter illurn cui se ad· 25
dixerint in servitutem. Hunc ariS, geniculationibus,
precibus colunt suppliceS. ·

Hoc in tractu offert se prima omnium Loverium, urbs
alta et spectabilis; sed tam parum solide constructa, ut.
sperare nequeat diuturnitatem. 30

Et vicina huic Babillarda, villa stridula, cuius incolae
nunquam tacent.

Assurgunt hinc montes, seque ipsi exsuperant usque

